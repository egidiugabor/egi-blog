---
title: "Microsoft Surface Keyboard una tastiera minimal per l’ufficio | Recensione"
description: Questa è la recensione definitiva di una delle più belle tastiere sul mercato, la Microsoft Surface Keyboard
pubDate: "04/18/2020"
heroImage: {
    src: "https://ik.imagekit.io/egidiugabor/Microsoft%20Surface%20Keyboard/Recensione-Ergonomic-Mouse-youtube.png.webp?updatedAt=1691006169923",
    alt: "Microsoft Surface keyboard"
}
draft: false
categoria: Recensione 
---
L’ho ricercata tanto, ci ho pensato molto e alla fine ho trovato **la tastiera definitiva: Microsoft Surface Keyboard**.

<div class="youtube"><iframe width="560" height="315" src="https://www.youtube.com/embed/xbnAG9r1GnA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe></div>

Da più di un anno ero alla ricerca di una tastiera che facesse al caso mio. Fino ad oggi avevo sempre utilizzato una meccanica, che pur essendo di buona qualità presentava un difetto fastidioso.

*Il rumore..*

Esatto, **quello che per molti è un suono soave e piacevole**, per me era diventato **fastidioso**, difficile da sopportare per lunghe ore di scrittura.

<div class="photo-gallery">

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/tastierino-numerico.jpg.webp?updatedAt=1691006170242)

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/generale.jpg.webp?updatedAt=1691006168037)

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/angolo-basso.jpg.webp?updatedAt=1691006168013)

</div>

Ho deciso quindi di cercare un prodotto **che sia per prima cosa silenzioso, ma che faccia la sua bella figura sulla scrivania**. Considerando quindi il rapporto qualità prezzo, non potevo far altro che scegliere la **Microsoft Surface Keyboard**.

# **Unboxing Microsoft Surface Keyboard**

La scatola è davvero minimal e di ottima qualità. All’interno non troviamo molto. Tolta la tastiera troviamo nascosto **un manuale molto semplice anche in italiano** che spiega passo dopo passo come fare l’associazione della tastiera al PC.

<div class="photo-gallery">

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/unboxing.jpg.webp?updatedAt=1691006170325)

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/scatola-1.jpg.webp?updatedAt=1691006170013)

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/angolo-sinistro-basso.jpg.webp?updatedAt=1691006167731)

</div>

# **Design ed ergonomia**

La tastiera si presenta con un **design minimal e moderno**, come piace a me. Il **colore è grigio** e riprende le linee della gamma surface, donandole un **aspetto molto premium**.

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/frontale-sinistra.jpg.webp?updatedAt=1691006168084)


E’ composta da 2 parti, **una in alluminio superiore**, su cui sono incastonati i tasti ed **una in plastica (credo)**, non quella economica, ma che al tatto da una sensazione di ottima qualità.

Per chi avesse provato la **Magic Keyboard di Apple** possiamo dire che il feedback è molto simile.

I tasti si premono in maniera molto semplice, e non serve molta forza. E’ molto difficile commettere errori, in quanto **i tasti sono ben spaziati e dalle dimensioni giuste**.

Se ve lo state chiedendo, la stabilità devo dire che è ottima, la tastiera non flette da nessuna parte ed i tastini non ballano per niente.

**La loro corsa la reputo perfetta**, sopratutto per chi è abituato alle tastiere dei portatili.

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/lato-destro.jpg.webp?updatedAt=1691006169957)

**E’ molto silenziosa** anche se ho provato delle tastiere molto più silenziose. Diciamo che è un rumore che non infastidisce nemmeno nel cuore della notte, quindi trascurabile.

Sulla parte frontale abbiamo un design minimal con bordi molto ridotti e **con praticamente tutta la superficie ricoperta di tasti**. Il tutto è molto in stile Microsoft a partire dal font dei caratteri per finire alla squadratura dei tasti che ricorda molto le finestre di windows.

**Per chi possiede un Surface Desktop un accessorio del genere è indispensabile**, ma fa la sua bella figura su una qualsiasi scrivania minimal e moderna.

Il retro della tastiera non nasconde molto..

**Troviamo 3 piedini in gomma**, 2 nella parte rialzata mentre uno che scorre lungo tutta la parte inferiore.

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/batterie.jpg.webp?updatedAt=1691006167875)

La parte rialzata comprende anche **il vano delle batterie**, con un coperchio magnetico che le va a nascondere. Una soluzione che trovo davvero geniale.

# **Funzionalità e caratteristiche particolari**

Non abbiamo moltissime funzionalità, ma è quanto basta per una tastiera di questo genere.

I tasti funzione in alto sono i soliti e **permettono di controllare la riproduzione, il volume, la luminosità dello schermo** e altre piccole funzionalità che troviamo ormai in tutte le tastiere.

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/esc.jpg.webp?updatedAt=1691006168013)

Essendo un **modello full-size** abbiamo anche il tastierino numerico, che per molti e fondamentale.

Ci tengo a menzionare 3 cose che reputo negative che potrebbero interessarvi.

**La prima è che la tastiera è stata progettata per essere utilizzata con un solo dispositivo**. Se volete utilizzarla con più dispositivi bluetooth contemporaneamente non sarà possibile.Per farlo dovrete associare prima uno, poi l’altro e poi ripetere l’operazione ogni volta che cambiate dispositivo.

*Davvero molto scomodo..*

La seconda è il fatto che **è poco adatta ad essere utilizzata in mobilità**. Il peso non indifferente causato dal telaio in alluminio la rende poco pratica, pur avendo dimensioni non esagerate.

A mio avviso è un prodotto da comprare e **mettere in un bellissimo ufficio e lasciarla li**, che faccia la sua bella figura.

La terza invece è il fatto che **i tasti non siano retroilluminati**. Su un prodotto che di listino viene venduto a più di 100€ è una grande mancanza.

Per me non è un problema, in quanto l’ambiente di lavoro in cui opero lo tengo sempre ben illuminato e quindi la retroilluminazione è un plus che non avrei minimamente sfruttato, ma per molti potrebbe rappresentare un problema.

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/Dimensioni-5.jpg.webp?updatedAt=1691006167699)

L’associazione della tastiera al PC è semplice e veloce. **Basta premere il tasto di collegamento che trovate sul lato sinistro per 3 secondi** e il PC sarà in grado di riconoscerla.

**Il collegamento avviene tramite Bluetooth**, quindi assicuratevi che il vostro PC ne sia dotato.

Il vano delle batterie nasconde **2 batterie AAA**, già incluse nella confezione che promettono un’autonomia di 1 anno a detta di Microsoft, direi più che sufficiente.

# **Conclusioni sulla Microsoft Surface Keyboard**

**Questo non è assolutamente un articolo per convincervi ad acquistarla**, anzi penso che moltissime altre tastiere a questo prezzo potrebbero offrivi anche qualcosa in più.

Io penso che **un prodotto del genere vada acquistato perché è bello,** e fa il suo dovere.

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/generale.jpg.webp?updatedAt=1691006168037)

Ripeto, **il suo posto non è dentro uno zaino, in un soggiorno oppure attaccata ad un portatile**.

*Le dovete creare l’ambiente che si merita.*

**In un bel ufficio, arredato in chiave moderna e attaccata ad un PC Windows dalle linee ricercate.**

E’ proprio in quel contesto che può esprimere al massimo il suo valore.

**Per il mio uso la reputo perfetta e sulla scrivania sono riuscito ad ottenere un ambiente armonioso**, senza fili che mi dia la giusta soddisfazione.

**Per quanto riguarda i prezzi, io sono stato fortunato**. L’ho acquistata su **Amazon a 50€ circa** essendo stata in offerta.

![Microsoft Surface keyboard](https://ik.imagekit.io/egidiugabor/Microsoft%20Surface%20Keyboard/Prezzo.jpg.webp?updatedAt=1691006169740)

Solitamente sul sito ufficiale la si trova a 109€.

**Mentre dai rivenditori il suo prezzo si aggira dagli 80€ ai 100€**. Un prezzo onesto per quello che offre, ma valutate bene perché sul mercato esistono moltissime varianti su questa fascia che potrebbero offrire anche di più, **esempio Logitech**.

Sotto vi lascio **i link d’acquisto, su Amazon e sul sito ufficiale della Microsoft**, dove potrete trovare anche degli sconti se siete Genitori, Studenti oppure insegnanti:

- **[Microsoft Surface Keyboard – Amazon](https://amzn.to/2VjNq2H)**
- **[Microsoft Surface Keyboard – Microsoft Store](https://bit.ly/2xGkbhd)**

Quello che vi posso consigliare, se amate le tastiere a membrana, è di darle un’opportunità, **il prezzo è alto ma il feel che regala è davvero una goduria.**

*Per ora è tutto..*

Un abbraccio,**Egidiu**