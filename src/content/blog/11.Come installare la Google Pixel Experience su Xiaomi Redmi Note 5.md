---
title: "Come installare la Google Pixel Experience su Xiaomi Redmi Note 5"
description: "Questo articolo non è altro che la testimonianza che chiunque può godere di un’esperienza mobile come quella restituita da un Google Pixel. Nello specifico installando la Google Pixel Experience su Xiaomi Redmi Note 5 mi sono ritrovato con uno smartphone fantastico."
pubDate: "07/12/2020"
heroImage: {
    src: "https://ik.imagekit.io/egidiugabor/11%20pixel%20experience/Xiaomi-redmi-note-5-1024x576-1.jpeg.webp?updatedAt=1691255703686",
    alt: "Google Pixel Experience Xiaomi Redmi Note 5"
}
draft: false
categoria: news
---

Questo articolo non è altro che la testimonianza che chiunque può godere di un’esperienza mobile come quella restituita da un **Google Pixel**. Nello specifico installando la **Google Pixel Experience** su **Xiaomi Redmi Note 5** mi sono ritrovato con uno smartphone fantastico.

Parliamoci chiaro, certe chicche tecnologiche le può offrire soltanto un dispositivo di fascia alta, ma chi non ricerca la miglio fotocamera ed i migliori materiali costruttivi, **può migliorare la sua esperienza utente seguendo dei semplicissimi passi**.

Ho deciso quindi di installare la **Google Pixel Experience** sul mio Xiaomi Redmi Note 5 per una serie di motivi:

- cambierò smartphone e nell’attesa volevo provare qualcosa di nuovo
- la Google Pixel Experience l’avevo già provata con Android 9 e ora che è uscito Android 10 volevo capire quanto fosse cambiata
- lo Xiaomi redmi note 5 è veramente adatto a questo tipo di operazioni, visto che faceva parte del project Treble, quindi le ROM di terze parti risultano molto ottimizzate

*Alla fine mi sono deciso e queste sono le mie impressioni..*

<div class="youtube"><iframe width="560" height="315" src="https://www.youtube.com/embed/G2gmJ0tpMqo" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe></div>

### **Come installare la Google Pixel Experience**

Ma prima di raccontarvi come va volevo elencarvi i vari punti su **come poterla installare** nel caso la vorreste provare:

- **Installare i driver ADB sul vostro PC**
    - Operazione necessaria che per chi acquista un dispositivo del genere dovrebbe essere al ordine del giorno, in ogni caso online ci sono migliaia di guide fatte bene su come eseguire questa operazione
- Adesso dovete scaricare il Software **Mi Unlocker, che serve per sbloccare il bootloader** sul vostro dispositivo
    - vi ricordo che tale operazione cancellerà tutti i dati sul vostro dispositivo quindi fate un backup prima
    - Link: https://en.miui.com/unlock/
- **Installate la Recovery TWRP** sul vostro dispositivo
    - vi lascio una guida che lo spiega in modo facile e veloce
    - Guida: https://www.evosmart.it/guide-tutorials/come-installare-la-recovery-twrp-su-xiaomi-redmi-note-5/11871/
- **Scaricate la ROM Google Pixel Experience**
    - Link: https://download.pixelexperience.org/whyred
- Copiate la ROM nel dispositivo
- Riavviate in **Recovery Mode**, e fate i **Wipe Cache e Dalvik**
- Installate la ROM **Google Pixel Experience**
- Riavviate il dispositivo e iniziate la configurazione iniziale

> Ci tengo a precisare che il primo avvio sarà molto lento, quindi non spaventatevi e lasciate lavorare lo smartphone.
> 
> 
> Non è in loop
> 

Come potete vedere le operazioni per installare la ROM sono piuttosto semplici se avete già sbloccato il Bootloader e avete già la recovery TWRP, in caso contrario il processo si complica un pò.

**Quindi, come mai dovreste fare tutti questi passaggi?**

*Ora ve lo spiego..*

### **Le mie impressioni con la Google Pixel Experience**

![Google Pixel Experience Xiaomi Redmi Note 5](https://ik.imagekit.io/egidiugabor/11%20pixel%20experience/Pixel-experience-logo.jpg.webp?updatedAt=1691255711268)

Non mi fraintendete, **reputo la MIUI una delle migliori interfacce in circolazione**, davvero completa, fluida e molto personalizzabile.

La mia necessità di cambiare deriva più che altro dalla necessità di cambiamento, di rinnovamento. **La MIUI in poche parole mi aveva iniziato a stancare un pò..**

Io possedevo il Nexus 5 di prima generazione, uno degli smartphone più supportato dalla community e quindi sono sempre stato abituato a cambiare ROM e veste grafica al mio dispositivo.

Inoltre **se non avete mai provato un Pixel oppure un Nexus con una ROM come questa riuscirete ad emulare quasi completamente l’esperienza utente che i dispositivi di Google vi possono regalare**.

E fidatevi quando vi dico che **è un’esperienza fantastica**! E’ Android allo stato puro, senza tutte quelle cose aggiunte dai vari produttori.. Un’esperienza che solo Google vi può regalare, per fluidità e piacevolezza d’uso.

Vi posso assicurare che la **Google Pixel Experience** non è da meno.. Il dispositivo è fluido, non presenta BUG importanti, è reattivo, ed è davvero un piacere utilizzarlo nel quotidiano.

# **Conclusioni**

Se non vi avessi convinto mi dispiace, credo che una minima opportunità se la meriti una ROM del genere, che tra l’altro è sempre aggiornata.

Lo **Xiaomi Redmi Note 5 è lo smartphone che mi ha dato più soddisfazioni nell’ultimo periodo** e per me ha avuto soltanto una lacuna, la mancanza di NFC che ormai è fondamentale per pagamenti e altre operazioni ordinarie.

Spero abbiate visto anche il video e vi siate iscritti al canale, fatemi quindi sapere cosa ne pensate, se l’avete già provata oppure avete intenzione di installarla.

*Per ora è tutto..*

**Un saluto,**

*Egidiu*



