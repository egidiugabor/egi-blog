---
title: "Vero: Il social network che sta spopolando in rete"
description: In questo articolo vedremo cos'è Vero il social network che si promette di eliminare le identità false
pubDate: "01/04/2018"
heroImage: {
    src: "https://ik.imagekit.io/egidiugabor/4_-_Vero_Social_Network/vero-true-social.jpg.webp?updatedAt=1685783785805",
    alt: "Vero social network"
}
draft: false
category: news 
---
**Vero è il Social Network del momento!**

Ne stanno parlando tutti e sta diventando sempre più popolare, registrando migliaia di iscrizioni giornaliere.

*Ma perchè secondo te?*

Io ho trovato alcune risposte, che mi hanno convinto a continuare ad utilizzarlo, quindi se sei interessato continua a leggere..

Vero è un social network particolare, che si vuole distinguere da quelli che sono oggi i più grandi colossi sul web, **Facebook, Twitter e Instagram!**

*Come?*

Proponendo una soluzione senza precedenti. **Il primo social senza pubblicità.**

*Ma perché sta avendo così successo?*

Perché dopo l’ultimo aggiornamento nell’algoritmo di Instagram moltissimi, *Marketers e Influencers* si sono accorti che la copertura organica dei loro post ha subito un drastico calo del **engagement**.

> Per chi non lo sapesse l‘engagement è la quantità di interazioni, like, commenti, condivisioni, che riceve ogni post in seguito alla pubblicazione, senza l’applicazione di nessun tipo di spinta a livello pubblicitario.
> 

Un colpo basso che ovviamente influenza le entrate economiche di questi personaggi.

Sappiamo benissimo che pochi mesi prima **era successa la stessa cosa a Facebook**, che in questo modo cerca di incentivare l’uso dei post sponsorizzati, una delle fonti principali di guadagno.

Questo ovviamente non è stato accolto molto bene dalla community che ha iniziato a guardarsi intorno.

In verità **Vero è un social Network che esiste dal lontano 2015,** ma soltanto ora ha veramente preso piede, e questo per un semplice motivo..

Oltre a non far affidamento sulla pubblicità, ha un elemento che reputo fondamentale: la copertura dei post organici è del 100% e **l’organizzazione dei post sulla timeline principale** non segue nessun algoritmo particolare, ma **è in modo cronologico.**

Un po’ come accadeva con Instagram nei primi temi, in cui l’interazione era davvero fenomenale, ed è stato uno dei motivi principali per cui ha avuto grande successo negli ultimi anni.

Dopo aver visto questa breve introduzione andiamo ad analizzare però il funzionamento di Vero.

# **Vero a metà tra Instagram e Facebook**

![Vero Social network home](https://ik.imagekit.io/egidiugabor/4_-_Vero_Social_Network/social.jpg.webp?updatedAt=1685783786029)

La prima cosa che colpisce quando si accede la prima volta a Vero **è la sua grafica, che porta un’aria di novità nel mondo social**.

I suoi colori sono moderni e danno la sensazione di avere tra le mani un qualcosa di nuovo.

La registrazione è veramente semplice e veloce, basta inserire il Nome, il Cognome, l’età, una mail e il numero di telefono.

Per evitare profili falsi infatti Vero ci chiederà di verificare il nostro profilo tramite numero di cellulare, in questo modo diminuiamo la possibilità di incontrare profili falsi e ci avviciniamo a quello che è il suo moto..

***Avere tra le mani un social Vero!***

L’impostazione dei vari post non si discosta molto da quello che ad oggi sono Instagram e Facebook.

*In fondo se una cosa funziona perchè cambiarla, no?*

Molto interessante è il tipo di contenuti che possiamo condividere, che sono: ***Foto/video, Link, Musica, Film/serieTV, libri e anche luoghi.***

<div class="photo-gallery">

![Vero Social network home](https://ik.imagekit.io/egidiugabor/4_-_Vero_Social_Network/Vero_Home.webp?updatedAt=1685783786106)

![Vero Social network profilo](https://ik.imagekit.io/egidiugabor/4_-_Vero_Social_Network/Vero_profilo.webp?updatedAt=1685783785995)

![Vero Social network raccolte](https://ik.imagekit.io/egidiugabor/4_-_Vero_Social_Network/Vero_suggerimenti.webp?updatedAt=1685783786103)

</div>

Ogni contenuto è curato molto bene graficamente, ed aggiungerlo è veramente semplice e veloce.

E’ vero non siamo ancora a livello di Facebook per quanto riguarda il riconoscimento dei contenuti, sopratutto in **ambito Cinematografico oppure a livello di Luoghi**, ma sono sicuro che il Team stia lavorando molto per popolare al meglio e colmare le mancanze che ci sono al giorno d’oggi.

La condivisione inoltre è su **4 livelli:**

- Amici Intimi,
- Amici,
- Conoscenti
- Seguaci

In modo da poter selezionare accuratamente chi può vedere o non vedere i nostri contenuti. Ogni livello restringe il campo delle persone che possono visualizzare quello che condividiamo.

La cosa bella è che **ogni contatto che aggiungeremo verrà catalogato nella giusta cerchia nel momento in cui entreremo in contatto con lui**, con una bella schermata che ci chiederà il livello di conoscenza che ci unisce ad esso.

Penso sia una genialata, in quanto ci permette veramente di selezionare accuratamente gli utilizzatori dei nostri contenuti e sopratutto **evitiamo che sconosciuti entrino in possesso di informazioni e contenuti più personali che vogliamo condividere solo con gli amici più stretti**.

Interessante è anche l’ultima novità introdotta da poche settimane, **le statistiche**.

Ogni profilo potrà constatare il tempo trascorso su Vero, in questo modo si può rendere conto di come varia l’utilizzo dei social durante la settimana, così facendo si può capire se si sta abusando troppo oppure se ci si sta anche troppo poco.

### **Ma allora perchè scegliere Vero?**

![Vero Social network home](https://ik.imagekit.io/egidiugabor/4_-_Vero_Social_Network/What-Vero-App.jpg.webp?updatedAt=1685783786120)


*Insomma ma perchè una persona che non usa i social in modo troppo intenso, deve scegliere un social come Vero?*

Io penso che **Facebook** sia diventato un social più per aziende che per persone normali, ormai in bacheca ci troviamo più pubblicità che post dei nostri amici, oppure sempre i soliti video virali, che possono anche essere divertenti, ma dopo un pò iniziano a rompere anche le scatole..

**Instagram** sta seguendo anche lui quest’onda, gli automatismi a livello di software che hanno invaso questo social ci sta portando ad avere interazioni con i profili sempre più fake!

Molti di voi forse non lo sanno ma **Instagram è sommerso dai Bot**, che non sono altro che dei software che fanno interagire il nostro profilo al nostro posto.

Questo significa che **la maggior parte dei like e dei commenti che riceviamo**, soprattutto di profili più grandi del nostro, **derivano dal utilizzo di questi Bot**! 

L’obiettivo è quello di farsi notare, magari andare a vedere il loro profilo e andare a seguirli, il tutto finalizzato ad avere più followers possibile.

*Alla fine sono i numeri che contano no?*

Questo non avviene su Vero, inoltre la possibilità di poter condividere una foto e di poterla far vedere a tutti i nostri amici senza nessuna esclusione dovrebbe secondo me bastare a convincerci.

**Insomma non è Vero che decide cosa dobbiamo vedere**, ma vedremo solamente ciò che pubblicheranno i profili che seguiamo.

Può sembrare una cavolata, ma questa cosa ha un impatto enorme sull’esperienza utente.

*Non siete ancora convinti?*

Io vi consiglio di provarlo e fate iscrivere anche qualche vostro amico, vi assicuro che non la cancellerete più!

# **Conclusioni personali**

Vero è per ora disponibile solo su **Android e iOS**, non  presenta nessuna applicazione Web, di conseguenza non ci invaderà il nostro Desktop mentre, siamo al lavoro, ci stiamo svagando o controlliamo le nostre email.

Sto usando Vero da un pò di tempo e credo abbia un enorme potenziale, vedremo se riuscirà a cavalcare l’onda e a crescere, mantenendo i suoi utenti incollati al telefono, perchè diciamocelo chiaramente, solo in questo modo Vero avrà successo.

- **Android:** http://get.vero.co/web-android
- **iOS:** http://get.vero.co/web-iOS
- **Website:** https://www.vero.co/

Se volete seguitemi, e fatemi sapere nei commenti cosa ne pensate lasciando il link al vostro profilo.

![Vero Social network collegati](https://ik.imagekit.io/egidiugabor/4_-_Vero_Social_Network/Vero_-_unisciti_a_me.webp?updatedAt=1685783785941)

Spargiamo la voce ragazzi :)

*Un abbraccio..*

**Egidiu**